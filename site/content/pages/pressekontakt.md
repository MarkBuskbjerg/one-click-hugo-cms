---
title: "Kampagne: Lad os sammen skrue op for taknemmeligheden"
date: 2018-09-14T11:45:38+02:00
hero_excerpt: "1. oktober skyder Region Syddanmark kampagnen “Tak for…” i gang. Formålet er at sætte fokus på taknemmelighed som en genvej til mere glæde og mindre stress i hverdagen."
featured: "/images/pressekontakt.jpg"
---

Undersøgelser viser det igen og igen: Det står på mange måder skidt til med unges trivsel. Senest viste Den Nationale Sundhedsprofil fra Sundhedsstyrelsen, at alt for mange unge kæmper med stress og dårlig trivsel - og at udviklingen går desværre den gale vej.

Det er baggrunden for, at vi har taget initiativ til “Tak for…”-kampagnen. Forskning viser nemlig, at små daglige taknemmelighedsøvelser gør os gladere, mindre stressede og giver bedre søvn. Lige præcis dét vil vi gerne fortælle unge over hele landet om i perioden 1. oktober til 14. oktober 2018.

## “Tak for…”-events på uddannelsessteder og sociale medier
Udstyret med 3 store træbogstaver, der tilsammen danner ordet T-A-K, drager vi derfor på landevejen og besøger en række uddannelsessteder. Her vil stille unge spørgsmålet: Hvad er du egentlig taknemmelig for i dit liv? Idéen er således, at træbogstaverne i løbet af kampagnen skal dækkes helt af sedler, hvor unge skriver, hvad er taknemmelige for.

Sideløbende slår vi også på taknemmeligheds-gong-gongen på de sociale medier. Her vil vi hver dag i kampagneperioden give unge tips og inspiration til, hvordan de skruer op for taknemmeligheden.

Herunder kan I se kampagnens logo, der er en tilpasning af det “officielle” symbol på taknemmelighed.

<div class="col-md-6 offset-md-3 my-5">
<img src="/dist/images/TakForLogo.png" alt="Det officielle logo til 'Tak for...' kampagnen" class="img-fluid">
</div>

## Sammen laver vi en e-bog med 1001 idéer til ting man kan være taknemmelig for
Kanelsnegle
En sød besked fra kæresten
Et pindsvin, der tøffer over cykelstien.

Det er selvfølgelig forskelligt fra person til person, hvad vi er taknemmelige for.

Men vi er samtidig overbeviste om, at vi kan blive inspireret af hinanden til at få øje på endnu flere ting i vores liv, som det er værd at sige tak for.

Vores mål er derfor at lave et katalog med 1001 ting som folk i Danmark er taknemmelige for. Små og store ting. Sjov og alvorlige ting.

Sammen med de bedste billeder, artikler, videoer og citater fra kampagnen bliver de 1001 idéer efter kampagneafslutningen i november samlet til en gratis e-bog, som vi selvfølgelig sender ud til uddannelsessteder over hele landet og som kan hentes på kampagnesitet: Takfor.dk

## Her kan du møde "Tak for..."-kampagnen

- x. oktober i Y-by

På uddannelsesstederne vil der være mulighed for at få gode billeder, få udtalelser fra og interviewe projektleder på kampagnen.

## “Tak for…”-kampagnen er en del af projektet Mindhelper.dk

På Mindhelper kan unge få viden og råd om alt fra kærestesorger og ensomhed til stress og angst.
Siden lanceringen i 2016 har Mindhelper.dk haft over 700.000 besøg.

Og tilbagemeldingerne fra både unge og fagpersoner er særdeles positive. I vores løbende brugerundersøgelse på sitet svarer 9 ud af 10 besøgende således, at indholdet er nyttigt for dem.

Mindhelper.dk drives og udvikles p.t. af Region Syddanmark. Men der er også interesse for sitet på landsplan. I udspillet “Mental sundhed - et nyt behandlingstilbud til børn og unge” skriver Danske Regioner således: “Nye digitale platforme som Mindhelper.dk gør det muligt at nå ud til en bred gruppe af børn og unge med faglig viden om mental sundhed. Den mulighed skal vi gribe.”

## Perspektiver: 3 idéer til supplerende kilder til en historie om “Tak for…”-kampagnen

1. **Hans Henrik Knoop: Lektor på DPU**<br/><br/>
I bogen “Positiv psykologi” skriver Hans Henrik Knoop blandt andet: “Det er vigtigt at føle taknemmelighed. Og det er vigtigt at vise den. Ikke blot for et syns skyld, men fordi taknemmelighed, der ikke udtrykkes, godt kan sammenlignes med en gave, der er pakket ind, men som ikke gives. Den er heller ikke rigtigt noget.”<br/><br/>
[Find Hans Henrik Knoop her](http://pure.au.dk/portal/da/persons/hans-henrik-knoop(309c5cfb-5430-4dc1-aa41-5c80651b924b).html "Find Hans Henrik Knoop her")

2. **Rikke Østergaard: Erhvervssociolog og forfatter til bogen "Tak!"**<br/><br/>
[Find Rikke Østergaard her](http://erhvervssociologen.dk/tak "Find Rikke Østergaard her")

3. **Lone Ross: Læge, mindfulness-instruktør og forfatter til bogen “Generation Præstation”**<br/><br/>
[Find Lone Ross her](http://loneross.dk "Find Lone Ross her")

## Hvis du vil vide mere
Du er altid velkommen til at kontakte os, hvis du vil vide mere om kampagnen.

{{% jakob %}}